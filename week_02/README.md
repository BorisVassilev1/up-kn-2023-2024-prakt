# Увод в Програмирането! Второ упражнение!

## Въпроси?

## Задачи

### 1) Преобразуване на мерни единици

Нека бутилка съдържа течност с обем l литра и ml милилитра. Напишете програма, която по въведени l и ml изчислява какъв обем течност остава в бутилката, след като от нея биват напълнени k чаши от по m милилитра. На стандартния вход се въвеждат числата l, ml, k и m. На стандартния изход се очакват две числа - съответно колко литра и милилитра са останали от течността след наливането. Ако такова наливане е невъзможно, нека се изведе подходящо съобщение.

Вход:
```
2 500 8 250
```

Изход:
```
0 500
```

### 2) Пътуване

Стъката е тръгнал от Студентски в h часа и m минути, като h:m е валиден час от 00:00 до 23:59. Знае, че времето пътува до ФМИ за около t минути с точност dt минути, т.е. би могъл да подрани с dt минути или да се забави с толкова. Напишете програма, която да помогне на Стъката да прецени в какъв диапазон от време би могъл да пристигне във ФМИ. Знае се, че dt винаги е строго по-малко от t. На стандартния вход се подават числата h, m, t и dt и на изхода се очакват отново четири числа - първите две показват кога най-рано би могъл да пристигне Стъката, а вторите - кога най-късно. Не е необходимо да форматирате времето в коректен формат.

Вход:
```
8 0 30 10
```

Изход:
```
8 20 8 40
```

Вход:
```
23 40 20 5
```

Изход:
```
23 55 0 5
```

### 3) Знак на числото

Напишете програма, която по въведено число n извежда 1, ако то е положително, и -1, ако е отрицателно. Желателно е задачата да се реши без използването на тернарен или условен оператор.

Предизвикателство: Нека при положително число програмата отново да извежда 1, но при отрицателно - 0.

### 4) Номер в азбуката

Напишете програма, която по въведена малка или главна буква от латинската азбука извежда съответния й пореден номер от азбуката.

Вход:
```
А
```

Изход:
```
1
```

Вход:
```
b
```

Изход:
```
2
```

### 5) Число палиндром

Напишете програма, която по въведено четирицифрено число n извежда квадрата му, ако то е палиндром, или числото, съставено от цифрите на n в обратен ред, ако не е палиндром.

Вход:
```
1221
```

Изход:
```
1490841
```

Вход:
```
1231
```

Изход:
```
1321
```

### 6) Възходящ ред

Напишете програма, която по получава три числа a, b и c, и ги извежда във възходящ ред. Ако числата поначало са във възходящ ред, нека програмата ги изведе наобратно.

Вход:
```
12 3 555
```

Изход:
```
3 12 555
```

Вход:
```
1 2 3
```

Изход:
```
3 2 1
```


## Въпроси?